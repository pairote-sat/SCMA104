[["index.html", "SCMA104 Systems of Ordinary Differential Equations and Applications in Medical Science บทที่ 1 หลักการและความสำคัญของแคลคูลัสและระบบสมการเชิงอนุพันธ์สามัญ", " SCMA104 Systems of Ordinary Differential Equations and Applications in Medical Science Pairote Satiracoo 2024-08-07 บทที่ 1 หลักการและความสำคัญของแคลคูลัสและระบบสมการเชิงอนุพันธ์สามัญ แคลคูลัสมีส่วนประกอบหลักที่สำคัญอยู่ 2 องค์ประกอบ คือ การหาอนุพันธ์ (differentiation) และ การหาปริพันธ์ (Integration) การประยุกต์เรื่องการหาอนุพันธ์ในการแก้ปัญหาเบื้องต้นที่สำคัญในทางชีววิทยา หรือทางการแพทย์ ประกอบด้วย การหาอัตราการเปลี่ยนแปลงของปริมาณของตัวแปรที่เราสนใจ และการใช้แคลคูลัสในการแก้ปัญหาการหาค่าสูงสุดและค่าต่ำสุดของปัญหาหรือฟังก์ชันที่แสดงความสัมพันธ์ของตัวแปรที่เราสนใจ ตัวอย่างการเปลี่ยนแปลงของปริมาณที่สนใจ เช่น ขนาดของประชากร จำนวนของผู้ติดเชื้อจากโรคทางเดินหายใจ ระดับนำ้ตาลในกระแสเลือด ปริมาณของยาที่มีอยู่ในกระแสเลือกหรือส่วนหนึ่งของร่างกาย โดยที่การเปลี่ยนแปลงดังกล่าวสามารถเปรียบเทียบได้กับเวลา ดังต่อไปนี้ ประชากรในประเทศไทยปี พ.ศ. 2566 มีจำนวน 66.05 ล้านคน (ข้อมูลอ้างอิงจาก สำนักงานคณะกรรมการส่งเสริมการลงทุน) ข้อมูลจำนวนผู้รักษาตัวในโรงพยาบาลจากศูนย์ข้อมูล COVID-19 ระหว่างวันที่ 28 กรกฎาคม ถึงวันที่ 3 สิงหาคม พ.ศ. 2567 (ข้อมูลอ้างอิงจาก ศูนย์ข้อมูล Covid-19) Figure 1.1: ข้อมูลจำนวนผู้รักษาตัวในโรงพยาบาลจากศูนย์ข้อมูล COVID-19 การเปลี่ยนแปลงของระดับนำ้ตาลในเลือดระหว่างมืออาหารสามมือในหนึ่งวัน (รูปภาพอ้างอิงจาก Wikipedia: Blood Sugar Level) Figure 1.2: ความผันผวนของระดับน้ำตาลในเลือด (สีแดง) และฮอร์โมนอินซูลิน (สีน้ำเงิน) ในมนุษย์ระหว่างมื้ออาหารสามมื้อ การเปลี่ยนแปลงของปริมาณยาในกระแสเลือดที่เวลาต่างๆ สำหรับการให้ยาโดยวิธีต่างๆ (รูปภาพอ้างอิงจาก บทความทางวิชาการในฐานข้อมูล MDPI) Figure 1.3: ความเข็มข้นของยาในกระแสเลือดที่เวลาต่างๆ ในการทำความเข้าใจการเปลี่ยนแปลงของปริมาณข้างต้นเทียบกับเวลา เราสามารถประยุกต์ใช้การสร้างแบบจำลองทางคณิตศาสตร์เพื่อมาใช้อธิบายการเปลี่ยนแปลงของปริมาณต่างๆ ที่เกี่ยวข้อง การสร้างแบบจำลองทางคณิตศาสตร์ เป็นกระบวนการอธิบายปัญหาหรือ ปรากฎการต่างๆ ที่เกิดขึ้นในธรรมชาติ โดยปกติแล้วจะอยู่ในรูปของสมการทางคณิตศาสตร์ ซึ่งแบบจำลองทางคณิตศาสตร์นี้จะช่วยให้อธิบายสิ่งต่างๆ ที่เกิดขึ้นในปัญหาหรือปรากฏที่สนใจ ตัวอย่างต่อไปนี้จะแสดงถึงแนวคิดในการประยุกต์ของแคลคูลัสที่เกี่ยวข้องกับอัตราการเปลี่ยนแปลงของ ตัวอย่าง 1.1 ในการทดลองหนึ่ง นักวิจัยต้องการศึกษาการขยายพันธ์ของแบคทีเรียที่มีการการแบ่งตัวที่เรียกว่า binary fission (การแบ่งตัวแบบทวิภาค) ซึ่งแบคทีเรียจะมีการแบ่งจากหนึ่งเป็นสองเซลเท่าๆ กัน และได้ผลการทำลองดังต่อไปนี้ Figure 1.4: กระบวนการแบ่งตัวแบบทวิภาคของแบคทีเรีย (รูปอ้างอิงจาก BYJU’s Learning Website ) Table 1.1: จำนวนของแบคทีเรียที่เวลา t ใดๆ เวลา (10 นาที) 0 1 2 3 4 5 6 จำนวนแบคทีเรีย 1 2 4 8 16 32 64 ตาราง 1.1 และรูปที่ 1.5 แสดงการเปลี่ยนแปลงของจำนวนแบคทีเรียที่เวลาใดๆ ในตัวอย่างนี้การเปลี่ยนแปลงของจำนวนของแบคทีเรียที่เวลา \\(t\\) สามารถเขียนในรูปฟังก์ชัน \\(N(t)\\) ถ้าให้ \\(N_0\\) แทนจำนวนของแบคทีเรียตอนเริ่มการทดลอง แล้วแบบจำลองทางคณิตศาสตร์สำหรับการเพิ่มของจำนวนแบคทีเรียจะสามารถเขียนในรูปของสมการ \\[\\begin{equation} N(t) = N_0 \\cdot 2 ^t, \\quad t = 0,1,2, \\ldots \\tag{1.1} \\end{equation}\\] ในแบบจำลองทางคณิตศาสตร์นี้การเปลี่ยนแปลงของจำนวนแบคทีเรียที่เวลา \\(t\\) ใดๆ เพิ่มขึ้นในลักษณะที่เรียกว่า เอกซ์โพเนนเชียล (Exponential Population Growth) Figure 1.5: Population Size Over Time ตัวอย่าง 1.2 ในการสร้างแบบจำลองทางคณิตศาสตร์ ในตัวอย่างของการขยายพันธ์แบคทีเรีย หรือในปัญหาอื่นๆ แทนที่เราจะพยายามหาความสัมพันธ์ หรือฟังก์ชัน \\(N(t)\\) ในรูปของเวลา \\(t\\) โดยตรง ถ้าเราทราบกระบวนการที่เกี่ยวข้องกับการอัตราการเปลี่ยนแปลงของตัวแปร \\(N(t)\\) นั้น เราสามารถนำมาใช้ในการสร้างแบบจำลองทางคณิตศาสตร์ ได้ดังต่อนี้ กระบวนการที่เกี่ยวข้องกับการเปลี่ยนแปลงของจำนวนแบคทีเรีย (การเพิ่มหรือลดลงของแบคทีเรีย) ที่เกิดขึ้นในระหว่างเวลา \\(t\\) และเวลา \\(t + h\\) เกิดจากจำนวนแบคทีเรียที่เพิ่มขึ้น (เกิดขึ้นมาใหม่) ในช่วงเวลาดังกล่าว และลดลงจากจำนวนแบคทีเรียที่ลดลง (ตายไป) ในช่วงเวลาดังกล่าวเช่นกัน ซึ่งเราสามารถเขียนในรูปของสมการได้ดังต่อไปนี้ \\[\\begin{align} N(t + h) &amp;= N(t) \\\\ &amp;\\quad + \\text{จำนวนแบคทีเรียที่เกิดขึ้นใหม่ระหว่าง } t \\text{ และ } t+h \\\\ &amp;\\quad - \\text{จำนวนแบคทีเรียที่ตายไประหว่าง } t \\text{ และ } t+h \\tag{1.2} \\end{align}\\] ในที่นี้ “การเกิด” เราหมายถึงการเพิ่มจำนวนของแบคทีเรียจากหนึ่งเป็นสอง และเราจะกำหนดให้ \\(h\\) เป็นช่วงเวลาสั้นๆ (ซึ่งเราสามารถใช้ความรู้แคลคูลัสในการสร้างแบบจำลองทางคณิตศาสตร์ในรูปของสมการเชิงอนุพันธ์ (differential equation)) ในสมการ (1.2) ถ้าเราสมมติว่า การเพิ่มของแบคทีเรียเป็นสัดส่วนกับจำนวนแบคทีเรียที่มีอยู่ในขณะนั้น หรือเขียนในรูปของสมการได้ดังนี้ \\[ \\text{จำนวนแบคทีเรียที่เกิดใหม่ระหว่าง } t \\text{ และ } t + h \\approx b \\cdot N \\cdot h \\] \\[ \\text{จำนวนแบคทีเรียที่ตายไประหว่าง } t \\text{ และ } t + h \\approx m \\cdot N \\cdot h \\] โดยที่ค่าคงตัว \\(b\\) และ \\(m\\) ในสมการข้างต้น คือ อัตราการเกิด (birth rate) และอัตราการตาย (mortality rate) เมื่อแทนจำนวนแบคทีเรียที่เกิดใหม่ และตายไประหว่างช่วงเวลาที่กำหนดลงในสมการ (1.2) จะได้สมการ \\[\\begin{equation} N(t + h) - N(t) = b\\cdot N(t) \\cdot h - m\\cdot N(t) \\cdot h \\tag{1.3} \\end{equation}\\] เราสามารถจัดรูปสมการ (1.3) ได้ไหมในรูปของอัตราการเปลี่ยนแปลงเฉลี่ยของจำนวนแบคทีเรียในช่วงเวลาดังกล่าว ดังนี้ \\[\\begin{align} \\frac{N(t + h) - N(t)}{h} &amp;= b\\cdot N(t) - m\\cdot N(t)\\\\ \\tag{1.4} \\end{align}\\] ดังนั้น ถ้าเราให้ \\(h\\) เข้าใกล้ 0 ผ่านการหาค่าลิมิต เราจะได้อัตราการเปลี่ยนแปลงขณะหนึ่ง (instantaneous rate of change) และเขียนได้ในรูปของสมการเชิงอนุพันธ์ ดังนี้ \\[\\begin{align} \\frac{dN}{dt} = \\lim_{h \\rightarrow 0}\\frac{N(t + h) - N(t)}{h} &amp;= b\\cdot N(t) - m\\cdot N(t)\\\\ \\tag{1.5} \\end{align}\\] ทั้งนี้ในการแก้สมการเชิงอนุพันธ์ (1.5) เพื่อให้ได้คำตอบที่แสดงจำนวนแบคทีเรีย \\(N(t)\\) ในรูปของฟังก์ชันของ \\(t\\) เราจะต้องกำหนดเงื่อนไขเพิ่มเติมที่เกี่ยวข้องกับจำนวนแบคทีเรีย \\(N(t)\\) ที่เวลา \\(t\\) หนึ่ง โดยทั่วไปเราจะกำหนดค่าเริ่มต้นของจำนวนแบคทีเรียที่ \\(t = 0\\) ดังนั้น ถ้าเรากำหนดเงื่อนไขเริ่มต้น (initial condition) \\[\\begin{equation} N(0) = N_0 \\tag{1.6} \\end{equation}\\] เราสามารถหาคำตอบของสมการเชิงอนุพันธ์ที่มีเงื่อนไขเริ่มต้นโดยวิธีการหาปริพันธ์ (Integration) ได้คำตอบของสมการดังนี้ \\[\\begin{equation} N(t) = N_0 e^{(b-m)t} \\tag{1.7} \\end{equation}\\] ตัวอย่าง 1.3 ในการทดลองเลี้ยงยีสต์ในขวดทดลองที่มีอาหารเลี้ยงยีสต์ในปริมาณที่เหมาะสม ผู้ทำการทดลองสนใจที่จะประมาณค่าของยีสต์โดยอาศัยแบบจำลองการเปลี่ยนแปลงของประชากรที่อธิบายด้วยสมการ (1.7) กำหนดให้ ภายใต้สภาวะของการทดลองที่เหมาะสม ยีสต์จะแบ่งตัวทุกๆ 90 นาที ยีสต์มีครึ่งชีวิตเท่ากับ 1 สัปดาห์ จากข้อมูลดังกล่าว จงแสดงวิธีทำเพื่อหาคำตอบจากคำถามต่อไปนี้ จงประมาณค่าของอัตราการเกิด \\(b\\) (1/ชั่วโมง) และอัตราการตาย \\(m\\) (1/ชั่วโมง) เขียนแบบจำลองทางคณิตศาสตร์โดยใช้ค่า \\(b\\) และ \\(m\\) ที่ประมาณค่าได้ (สมการ (1.7)) ใช้เครื่องมือที่นักศึกษามีอยู่ในการวาดกราฟแสดงความสัมพันธ์ของจำนวนยีสต์ที่เวลาต่างๆ เปรียบเทียบผลลัพธ์ที่ได้กับรูปภาพแสดงการเปลี่ยนแปลงของยีสต์จากการทดลองในห้องปฏิการ ตามรูปที่ 1.6 (รูปภาพอ้างอิงจาก https://homework.study.com/) Figure 1.6: กราฟการเจริญเติบโตของเซลล์ยีสต์ ตัวอย่าง 1.4 จงใช้อินเทอร์เน็ตเพื่อค้นหาตัวอย่างแบบจำลองทางคณิตศาสตร์ที่อธิบายโดยสมการเชิงอนุพันธ์หรือระบบสมการเชิงอนุพันธ์ ข้อมูลที่ต้องการประกอบด้วย ค้นหาหน้าเว็บที่ให้ข้อมูลเกี่ยวกับแบบจำลองทางคณิตศาสตร์ในปัญหาที่นักศึกษาสนใจ จดบันทึก URL ของหน้าเว็บ เขียนสรุปสั้นๆ ว่าโมเดลนี้ใช้เพื่ออะไร โดยสรุป แคลคูลัสและสมการเชิงอนุพันธ์เป็นเครื่องมือสำคัญในการทำความเข้าใจว่าสิ่งต่างๆ เปลี่ยนแปลงไปอย่างไรและ แคลคูลัสช่วยให้เราวิเคราะห์อัตราการเปลี่ยนแปลงและพื้นที่ใต้เส้นโค้ง ในขณะที่สมการเชิงอนุพันธ์ช่วยให้เราสร้างแบบจำลองระบบที่ซับซ้อนในสาขาต่างๆ เช่น ฟิสิกส์ วิศวกรรม เศรษฐศาสตร์ และชีววิทยา แนวคิดทางคณิตศาสตร์เหล่านี้มีความสำคัญต่อการแก้ปัญหาในโลกแห่งความเป็นจริง เมื่อโลกของเราก้าวหน้ามากขึ้น ความสำคัญของแคลคูลัสและสมการเชิงอนุพันธ์ก็จะเพิ่มขึ้นอย่างต่อเนื่อง ซึ่งสนับสนุนความก้าวหน้าทางวิทยาศาสตร์และเทคโนโลยี "],["the-pool-of-tears.html", "บทที่ 2 The pool of tears", " บทที่ 2 The pool of tears custom block for html ทฤษฎีบท An example of an admonition with a title. "],["a-caucus-race-and-a-long-tale.html", "บทที่ 3 A caucus-race and a long tale", " บทที่ 3 A caucus-race and a long tale ทฤษฎีบท An example of an admonition with a title. "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
